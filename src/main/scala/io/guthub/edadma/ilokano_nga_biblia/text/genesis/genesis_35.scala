package io.guthub.edadma.ilokano_nga_biblia.text.genesis

val genesis_35 =
"""<div class="prose prose-h1:font-quintessential prose-h1:font-normal prose-h1:text-gray-600 dark:prose-h1:text-gray-400 prose-h2:text-gray-600 dark:prose-h2:text-gray-400 prose-h3:text-gray-600 dark:prose-h3:text-gray-400 $size prose-p:text-gray-600 dark:prose-p:text-gray-400 prose-p:m-0 prose-p:leading-normal">
<h2>Kapitulo 35</h2>
<h3>Bendisionan ken Binagan ti Dios ni Jacob</h3>
<p class=""><sup class="mr-px" id="1">1</sup>Kinuna ti Dios ken Jacob, “Bumangonka, sumang-atka idiay Bethel ket agtaengka sadiay. Mangaramidka sadiay iti altar para iti Dios a nagparang kenka idi nagtalawka iti kabsatmo nga Esau.”
<sup class="mr-px" id="2">2</sup>Gapuna kinuna ni Jacob iti sangakabbalayanna ken kadagiti amin a kaduana, “Ikkatenyo dagiti ganggannaet a didios nga adda kadakayo ket dalusanyo ti bagbagiyo ken sukatanyo dagiti kawesyo.
<sup class="mr-px" id="3">3</sup>Kalpasanna, tumakdertayo ket sumang-attayo idiay Bethel, tapno makaaramidak sadiay iti altar a maipaay iti Dios a sumungbat kaniak iti aldaw ti rigatko ken nakikuyog kaniak iti sadinoman a napanak.”
<sup class="mr-px" id="4">4</sup>Gapuna intedda ken Jacob ti amin a ganggannaet a didios nga adda kadakuada, ken dagiti singsing nga adda kadagiti lapayagda. Inlemmeng ida ni Jacob iti sirok ti kayo a terebinto nga adda iti asideg ti Siquem.</p>
<p class="indent-8"><sup class="mr-px" id="5">5</sup>Ket bayat ti panagdaliasatda, dimteng ti buteng manipud iti Dios kadagiti siudad nga adda iti aglawlawda, isu a saanda a kinamat dagiti annak ni Jacob.
<sup class="mr-px" id="6">6</sup>Ket immay ni Jacob idiay Luz (kayatna a sawen, Bethel), nga adda iti daga ti Canaan, isu ken dagiti amin a tattao a kaduana,
<sup class="mr-px" id="7">7</sup>ket sadiay nangibangon iti altar ket inawaganna ti lugar iti El-betel, gapu ta sadiay nga impalgak ti Dios ti bagina kenkuana idi nagtalaw manipud iti kabsatna.
<sup class="mr-px" id="8">8</sup>Ket natay ni Debora a mangay-aywan ken Rebecca, ket naitabon iti sirok ti roble iti baba ti Bethel. Isu a pinanagananna dayta iti Allon-bacuth.</p>
<p class="indent-8"><sup class="mr-px" id="9">9</sup>Nagparang manen ti Dios ken Jacob, idi naggapu idiay Padan-aram, ket binendisionanna.
<sup class="mr-px" id="10">10</sup>Kinuna ti Dios kenkuana, “Jacob ti naganmo; saanton a maawagan ti naganmo iti Jacob, no di ket ti Israel ti naganmo.” Isu a pinanagananna iti Israel.
<sup class="mr-px" id="11">11</sup>Ket kinuna ti Dios kenkuana, “Siak ti Dios a Mannakabalin-amin: agbunga ken umadu. Maysa a nasion ken bunggoy dagiti nasion ti agtaud manipud kenka, ket umayto dagiti ar-ari manipud iti bukodmo a bagi.
<sup class="mr-px" id="12">12</sup>Ti daga nga intedko kada Abraham ken Isaac itedkonto kenka, ket itedkonto ti daga kadagiti kaputotam kalpasanna sika."
<sup class="mr-px" id="13">13</sup>Kalpasanna, simmang-at ti Dios manipud kenkuana iti lugar a nakasaritana kenkuana.
<sup class="mr-px" id="14">14</sup>Ket nangipatakder ni Jacob iti adigi iti disso a nakasaritana kenkuana, maysa nga adigi a bato. Nangibukbok iti daton nga inumen iti rabawna ken nangibukbok iti lana.
<sup class="mr-px" id="15">15</sup>Gapuna, pinanaganan ni Jacob iti Bethel ti lugar a nakasaritaan ti Dios kenkuana.</p>
<h3>Ti Ipapatay da Raquel ken Isaac</h3>
<p class=""><sup class="mr-px" id="16">16</sup>Kalpasanna, nagdaliasatda manipud Bethel. Idi addada pay laeng iti kaadayo manipud Efrat, napan agpasngay ni Raquel, ket narigat ti panagpasngayna.
<sup class="mr-px" id="17">17</sup>Ket idi karirigatan ti panagpasngayna, kinuna kenkuana ti partera, “Dika agbuteng, ta addaanka iti sabali nga anak a lalaki.”
<sup class="mr-px" id="18">18</sup>Ket bayat a pumanaw ti kararuana (ta matmatayen), pinanagananna iti Ben-oni; ngem inawagan ni amana iti Benjamin.
<sup class="mr-px" id="19">19</sup>Natay ngarud ni Raquel, ket naitabon iti dalan nga agturong idiay Efrat ( kayatna a sawen, ti Betlehem),
<sup class="mr-px" id="20">20</sup>ket nangipasdek ni Jacob iti adigi iti rabaw ti tanemna. Dayta ti adigi ti tanem ni Raquel, nga adda sadiay agingga ita.
<sup class="mr-px" id="21">21</sup>Nagdaliasat ti Israel ket impatakderna ti toldana iti labes ti torre ti Eder.</p>
<p class="indent-8"><sup class="mr-px" id="22">22</sup>Bayat nga agnanaed ti Israel iti dayta a daga, napan ni Ruben ket nakikaidda ken Bilha a kamalala ni amana. Ket nangngeg ti Israel ti maipapan iti dayta.</p>
<p class="indent-8">Ita, sangapulo ket dua ti annak ni Jacob.
<sup class="mr-px" id="23">23</sup>Ti annak ni Lea: Ruben (inauna nga anak ni Jacob), Simeon, Levi, Juda, Isacar, ken Zabulon.
<sup class="mr-px" id="24">24</sup>Dagiti annak ni Raquel: da Jose ken Benjamin.
<sup class="mr-px" id="25">25</sup>Dagiti annak ni Bilha nga adipen ni Raquel ket da Dan ken Neftali.
<sup class="mr-px" id="26">26</sup>Ti annak ni Zilpa nga adipen ni Lea: da Gad ken Aser. Dagitoy dagiti annak ni Jacob a naipasngay kenkuana idiay Padan-aram.</p>
<p class="indent-8"><sup class="mr-px" id="27">27</sup>Ket ni Jacob immay ken amana nga Isaac idiay Mamre, wenno Kiriat-arba (kayatna a sawen, Hebron), a nagnaed da Abraham ken Isaac.
<sup class="mr-px" id="28">28</sup>Ita, 180 a tawen ti al-aldaw ni Isaac.
<sup class="mr-px" id="29">29</sup>Ket ni Isaac ti maudi nga angesna, ket natay ket naummong kadagiti tattaona, a lakay ken napno iti al-aldaw. Ket intabon dagiti annakna a da Esau ken Jacob.</p>
</div>"""
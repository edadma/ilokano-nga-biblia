package io.guthub.edadma.ilokano_nga_biblia.text.umuna_a_juan

val umuna_a_juan_2 =
"""<div class="prose prose-h1:font-fondamento prose-h1:font-normal prose-h1:text-gray-600 dark:prose-h1:text-gray-400 prose-h2:text-gray-600 dark:prose-h2:text-gray-400 prose-h3:text-gray-600 dark:prose-h3:text-gray-400 prose-p:text-gray-600 dark:prose-p:text-gray-400 prose-p:m-0 prose-p:leading-normal">
<h2>Kapitulo 2</h2>
<h3>Ni Cristo nga Adbokasiatayo</h3>
<p class=""><sup id="1">1</sup>Annakko, isuratko dagitoy kadakayo tapno saankayo nga agbasol. Ngem no siasinoman nga agar-aramid iti basol, addaantayo iti manangitandudo iti Ama, ni Jesu-Cristo a nalinteg.
<sup id="2">2</sup>Isu ti pakasubbot dagiti basbasoltayo, ken saan laeng a gapu kadagiti basbasoltayo no di ket para met kadagiti basbasol ti intero a lubong.
<sup id="3">3</sup>Ket babaen iti daytoy ammotayo a naam-ammotayo isuna, no tungpalentayo dagiti bilinna.
<sup id="4">4</sup>Siasinoman nga agkuna nga “Am-ammok” ngem dina tungpalen dagiti bilinna ket ulbod, ket awan kenkuana ti kinapudno,
<sup id="5">5</sup>no di ket siasinoman a mangtungpal iti saona, pudno a naan-anay kenkuana ti ayat ti Dios. Babaen iti daytoy mabalintayo a maammuan nga addatayo kenkuana:
<sup id="6">6</sup>siasinoman nga agkuna nga agtalinaed kenkuana rebbeng a magna iti isu met laeng a wagas a nagnaanna.</p>
<h3>Ti Baro a Bilin</h3>
<p class=""><sup id="7">7</sup>Patpatgek, awan ti baro a bilin nga isuratko kadakayo, no di ket daan a bilin nga adda kadakayo manipud idi damo. Ti daan a bilin isu ti sao a nangngegyo.
<sup id="8">8</sup>Maigiddato iti dayta, baro a bilin nga isursuratko kadakayo, a pudno kenkuana ken kadakayo, agsipud ta lumabas ti sipnget ken agsilsilnag ti pudno a lawag.
<sup id="9">9</sup>Siasinoman nga agkuna nga adda iti lawag ken kagurana ti kabsatna ket adda pay laeng iti sipnget.
<sup id="10">10</sup>Siasinoman nga agayat iti kabsatna agtalinaed iti lawag, ket awan ti pakaitibkolan kenkuana.
<sup id="11">11</sup>Ngem ti siasinoman a manggura iti kabsatna ket adda iti sipnget ken magmagna iti kasipngetan, ket dina ammo no sadino ti papananna, agsipud ta binulsek ti sipnget dagiti matana.</p>
<p class="indent-8"><sup id="12">12</sup>Agsuratak kadakayo, babassit nga ubbing, agsipud ta napakawan kadakayo dagiti basolyo gapu iti naganna.
<sup id="13">13</sup>Agsuratak kadakayo, amma, agsipud ta am-ammoyo Daydiay adda manipud idi punganay. Agsuratak kadakayo, agtutubo, agsipud ta naparmekyo ti dakes. Nagsuratak kadakayo, annak, gapu ta am-ammoyo ti Ama.
<sup id="14">14</sup>Nagsuratak kadakayo, amma, agsipud ta am-ammoyo Daydiay adda manipud idi punganay. Nagsuratak kadakayo, agtutubo, agsipud ta napigsakayo, ket agtalinaed kadakayo ti sao ti Dios, ket pinarmekyo ti dakes.</p>
<h3>Saan nga ayaten ti Lubong</h3>
<p class=""><sup id="15">15</sup>Diyo ayaten ti lubong wenno dagiti bambanag iti lubong. No siasinoman nga agayat iti lubong, awan kenkuana ti ayat ti Ama.
<sup id="16">16</sup>Ta amin nga adda ditoy lubong, ti kayat ti lasag ken ti kayat dagiti mata ken ti natangsit a panagpannakkel ti biag, saan a nagtaud iti Ama, no di ket nagtaud iti lubong.
<sup id="17">17</sup>Aglabas ti lubong, ken kasta met dagiti tarigagayna; ngem ti agaramid iti pagayatan ti Dios agbiag nga agnanayon.</p>
<h3>Pakdaar Maipapan Kadagiti Antikristo</h3>
<p class=""><sup id="18">18</sup>Ubbing, isu ti maudi nga oras; ket kas iti nangngegyo nga umay ti antikristo, uray ita nagparang ti adu nga antikristo; manipud iti daytoy ammotayo a dayta ti maudi nga oras.
<sup id="19">19</sup>Pimmanawda kadakami, ngem saanda a talaga a karaman kadakami; ta no nagtaudda koma kadakami, nagtalinaedda koma kadakami; ngem rimmuarda, tapno maipakita a saanda amin kadatayo.
<sup id="20">20</sup>Ngem napulotankayo manipud Daydiay Santo, ket ammoyo amin.
<sup id="21">21</sup>Saan a nagsuratak kadakayo gapu ta saanyo nga ammo ti kinapudno, no di ket gapu ta ammoyo dayta, ken gapu ta awan ti ulbod a nagtaud iti kinapudno.
<sup id="22">22</sup>Siasino ti ulbod no di daydiay mangilibak a ni Jesus isu ti Kristo? Daytoy ti antikristo, daydiay mangilibak iti Ama ken ti Anak.
<sup id="23">23</sup>Siasinoman a mangilibak iti Anak, awan ti Ama; ti mangipudno iti Anak addaan met iti Ama.
<sup id="24">24</sup>No maipapan kadakayo, agtalinaed koma kadakayo ti nangngegyo manipud idi damo. No agtalinaed kadakayo ti nangngegyo manipud idi punganay, agtalinaedkayto met iti Anak ken iti Ama.</p>
<h3>Ti Kari Isu ti Biag nga Agnanayon</h3>
<p class=""><sup id="25">25</sup>Daytoy ti kari nga inaramidna a Mismo kadatayo: biag nga agnanayon.</p>
<p class="indent-8"><sup id="26">26</sup>Isuratko dagitoy kadakayo maipapan kadagiti mangikagkagumaan a mangallilaw kadakayo.
<sup id="27">27</sup>Ngem agtalinaed kadakayo ti makin-uneg a panangiwanwan nga inawatyo kenkuana, ket saanyo a kasapulan nga isuro kadakayo ti asinoman. Ngem kas ti makin-uneg a panangiwanwanna ket mangisuro kadakayo maipapan iti amin, ken pudno, ken saan nga ulbod—kas iti insurona kadakayo, agtalinaedkayo kenkuana.</p>
<h3>Annak ti Dios</h3>
<p class=""><sup id="28">28</sup>Ita, babassit nga ubbing, agtalinaedkayo Kenkuana, tapno inton agparang, maaddaantayo iti panagtalek ken saantayo nga umadayo Kenkuana gapu iti bain iti yaayna.
<sup id="29">29</sup>No ammoyo nga Isu ket nalinteg, ammoyo a ti tunggal maysa nga agar-aramid iti kinalinteg ket nayanak Kenkuana.</p>
</div>"""
package io.guthub.edadma.ilokano_nga_biblia.text.apocalipsis

val apocalipsis_17 =
"""<div class="prose prose-h1:font-quintessential prose-h1:font-normal prose-h1:text-gray-600 dark:prose-h1:text-gray-400 prose-h2:text-gray-600 dark:prose-h2:text-gray-400 prose-h3:text-gray-600 dark:prose-h3:text-gray-400 $size prose-p:text-gray-600 dark:prose-p:text-gray-400 prose-p:m-0 prose-p:leading-normal">
<h2>Kapitulo 17</h2>
<h3>Ti Naindaklan a Balangkantis ken ti Animal</h3>
<p class=""><sup class="mr-px" id="1">1</sup>Kalpasanna immay kaniak ti maysa kadagiti pito nga anghel nga addaan iti pito a malukong ket kinunana kaniak, “Umayka, ipakitak kenka ti panangukom ti naindaklan a balangkantis a nakatugaw iti adu a dandanum,
<sup class="mr-px" id="2">2</sup>a nakaaramidan dagiti ari ti daga iti seksual nga imoralidad , ken iti arak ti seksual nga imoralidadna nabartek dagiti agnanaed ditoy daga.”
<sup class="mr-px" id="3">3</sup>Ket impannak iti Espiritu iti let-ang, ket nakitak ti maysa a babai a situtugaw iti maysa nga eskarlata nga animal a napno kadagiti agtabbaaw a nagan, ken addaan iti pito nga ulo ken sangapulo a sara.
<sup class="mr-px" id="4">4</sup>Nakawesan ti babai iti lila ken eskarlata, ken naarkosan iti balitok ken alahas ken perlas, nga iggemna iti imana ti balitok a kopa a napno kadagiti makarimon a banag ken dagiti rugit ti seksual nga imoralidadna.
<sup class="mr-px" id="5">5</sup>Ket iti mugingna naisurat ti nagan ti misterio: “Babilonia a naindaklan, ina dagiti balangkantis ken dagiti makarimon a banag ditoy daga.”
<sup class="mr-px" id="6">6</sup>Ket nakitak ti babai, a nabartek iti dara dagiti sasanto, ti dara dagiti martir ni Jesus.</p>
<p class="indent-8">Idi nakitak isuna, nasdaawak unay.
<sup class="mr-px" id="7">7</sup>Ngem kinuna kaniak ti anghel, “Apay a masmasdaawka? Ibagakto kadakayo ti misterio ti babai, ken ti animal nga addaan iti pito nga ulo ken sangapulo a sara a mangawit kenkuana.
<sup class="mr-px" id="8">8</sup>Ti animal a nakitam ket adda idi, ket awanen, ket dandanin tumakder manipud iti awan tukodna nga abut ket mapan iti pannakadadael. Ket dagiti agnanaed ditoy daga a saan pay a naisurat ti nagnaganda iti libro ti biag manipud idi pannakabangon ti lubong masdaawdanto a makakita iti animal, agsipud ta idi ken saan ken umayto.
<sup class="mr-px" id="9">9</sup>Kalikaguman daytoy ti panunot a buyogen ti kinasirib: ti pito nga ulo ket pito a bantay a pagtugawan ti babai;
<sup class="mr-px" id="10">10</sup>isuda met ti pito nga ari, lima kadakuada ti natnag, ti maysa ket adda, ti sabali ket saan pay nga immay, ket inton umay masapul nga agtalinaed iti bassit laeng a tiempo.
<sup class="mr-px" id="11">11</sup>No maipapan iti narungsot nga animal a dati ken awan, maikawalo ngem kukua dagiti pito, ket mapan iti pannakadadael.
<sup class="mr-px" id="12">12</sup>Ket ti sangapulo a sara a nakitam ket sangapulo nga ari a saan pay a nakaawat iti naarian a pannakabalin, ngem masapul nga umawatda iti autoridad kas ar-ari iti maysa nga oras, agraman ti animal.
<sup class="mr-px" id="13">13</sup>Maymaysa ti panunot dagitoy, ket iyawatda ti pannakabalin ken turayda iti animal.
<sup class="mr-px" id="14">14</sup>Makigubatdanto iti Kordero, ket parmeken ida ti Kordero, ta isu ti Apo dagiti appo ken Ari dagiti ari, ket dagidiay kaduana naayaban ken napili ken matalek.”</p>
<p class="indent-8"><sup class="mr-px" id="15">15</sup>Ket kinuna kaniak ti anghel, “Dagiti danum a nakitam, a nakatugaw ti balangkantis, ket dagiti tattao ken bunggoy ken nasion ken pagsasao.
<sup class="mr-px" id="16">16</sup>Ket ti sangapulo a sara a nakitam, isuda ken ti animal kaguradanto ti balangkantis. Pagbalinendanto a langalang ken lamolamo, ket alun-onendanto ti lasagna ken puoranda iti apuy,
<sup class="mr-px" id="17">17</sup>ta inkabil ti Dios dayta iti pusoda a mangitungpal iti panggepna babaen ti panagbalin a maymaysa ti panunot ken panangiyawatda iti naarian a pannakabalinda iti animal, agingga iti matungpal dagiti sasao ti Dios.
<sup class="mr-px" id="18">18</sup>Ket ti babai a nakitam isu ti dakkel a siudad a mangiturturay kadagiti ar-ari ti daga.”</p>
</div>"""
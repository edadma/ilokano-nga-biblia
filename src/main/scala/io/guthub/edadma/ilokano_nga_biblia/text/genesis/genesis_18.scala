package io.guthub.edadma.ilokano_nga_biblia.text.genesis

val genesis_18 =
"""<div class="prose prose-h1:font-fondamento prose-h1:font-normal prose-h1:text-gray-600 dark:prose-h1:text-gray-400 prose-h2:text-gray-600 dark:prose-h2:text-gray-400 prose-h3:text-gray-600 dark:prose-h3:text-gray-400 $size prose-p:text-gray-600 dark:prose-p:text-gray-400 prose-p:m-0 prose-p:leading-normal">
<h2>Kapitulo 18</h2>
<p class=""><sup class="mr-px" id="1">1</sup>Ket nagparang kenkuana ti Apo iti abay dagiti roble ti Mamre, bayat ti panagtugawna iti ruangan ti toldana iti pudot ti aldaw.
<sup class="mr-px" id="2">2</sup>Intangadna dagiti matana ket kimmita, ket adtoy, tallo a lallaki ti agtaktakder iti sanguananna. Idi nakitana ida, nagtaray manipud iti ruangan ti tolda tapno sabtenna ida ket nagruknoy iti daga
<sup class="mr-px" id="3">3</sup>ket kinunana, “O Apo, no nasarakak ti pabor iti imatangmo, dika lumabas iti adipenmo.
<sup class="mr-px" id="4">4</sup>Bay-anyo a maiyeg ti bassit a danum, ket bugguanyo dagiti sakayo, ket aginanakayo iti sirok ti kayo,
<sup class="mr-px" id="5">5</sup>bayat nga iyegko ti sangkabassit a tinapay, tapno mabang-aranyo ti bagbagiyo, ket kalpasan dayta makalasatkayo—ya dimtengkayo iti adipenyo .” Isu a kinunada, “Aramidem ti imbagam.”
<sup class="mr-px" id="6">6</sup>Napardas a simrek ni Abraham iti tolda ken Sara ket kinunana, “Alisto! Tallo a seah ti napino nga arina! Masasan, ken agaramid iti bibingka.”
<sup class="mr-px" id="7">7</sup>Ket nagtaray ni Abraham iti pangen ket nangala iti urbon a baka, nalamuyot ken nasayaat, ket intedna iti maysa nga agtutubo a lalaki, a nangisagana a dagus iti dayta.
<sup class="mr-px" id="8">8</sup>Kalpasanna, innalana dagiti dawa ken gatas ken ti urbon a baka nga insaganana, ket inkabilna iti sanguananda. Ket nagtakder iti sibayda iti sirok ti kayo bayat ti pannanganda.</p>
<p class="indent-8"><sup class="mr-px" id="9">9</sup>Kinunada kenkuana, “Sadino ti ayan ni Sara nga asawam?” Ket kinunana, “Adda isuna iti tolda.”
<sup class="mr-px" id="10">10</sup>Kinuna ti Apo, “Sigurado nga agsubliak kenka iti agarup kastoy a tiempo inton sumaruno a tawen, ket ni Sara nga asawam ket maaddaanto iti anak a lalaki.” Ket dumdumngeg ni Sara iti ridaw ti tolda iti likudanna.
<sup class="mr-px" id="11">11</sup>Ita, nataenganen da Abraham ken Sara. Nagsardeng ti wagas dagiti babbai ken ni Sara.
<sup class="mr-px" id="12">12</sup>Gapuna, nagkatawa ni Sara iti bagina, a kunkunana, “Inton mabannogak, ken lakayen ti apok, maragsakanak kadi?”
<sup class="mr-px" id="13">13</sup>Kinuna ti Apo ken Abraham, “Apay a nagkatawa ni Sara ket kinunana, ‘Pudno kadi nga agpasngayak iti anak, ita ta lakayak?’
<sup class="mr-px" id="14">14</sup>Adda kadi narigat unay para iti Apo? Iti naituding nga oras agsubliak kenka, iti agarup daytoy a tiempo inton sumaruno a tawen, ket maaddaan ni Sara iti anak a lalaki.”
<sup class="mr-px" id="15">15</sup>Ngem inlibak ni Sara, kinunana, “Saanak a nagkatawa,” ta nagbuteng. Kinunana, “Saan, ngem nagkatawakayo.”</p>
<p class="indent-8"><sup class="mr-px" id="16">16</sup>Kalpasanna, nagluas dagiti lallaki manipud sadiay, ket timmaliawda nga agpababa iti Sodoma. Ket nakikuyog kadakuada ni Abraham tapno itulodna ida iti dalanda.
<sup class="mr-px" id="17">17</sup>Kinuna ti Apo, “Ilemmengko kadi ken Abraham ti dandanin aramidek,
<sup class="mr-px" id="18">18</sup>ta sigurado nga agbalinto a naindaklan ken mannakabalin a nasion ni Abraham, ket mabendisionanto kenkuana dagiti amin a nasion iti daga?
<sup class="mr-px" id="19">19</sup>Ta pinilik isuna, tapno bilinenna dagiti annakna ken ti sangakabbalayanna a sumaruno kenkuana a salimetmetanda ti dalan ti Apo babaen ti panangaramidda iti kinalinteg ken kinahustisia, tapno iyeg ti Apo ken Abraham ti inkarina kenkuana.”
<sup class="mr-px" id="20">20</sup>Kalpasanna kinuna ti Apo, “Gapu ta dakkel ti ikkis maibusor iti Sodoma ken Gomorra ken nakaro unay ti basolda,
<sup class="mr-px" id="21">21</sup>bumabakakto tapno kitaek no naan-anay nga inaramidda maitunos iti ikkis a dimteng kaniak. Ket no saan, maammuakto.”</p>
<h3>Ibabaet ni Abraham ti Sodoma</h3>
<p class=""><sup class="mr-px" id="22">22</sup>Gapuna nagsubli dagiti lallaki manipud sadiay ket napanda idiay Sodoma, ngem nagtakder pay laeng ni Abraham iti sanguanan ti Apo.
<sup class="mr-px" id="23">23</sup>Kalpasanna, immasideg ni Abraham ket kinunana, “Pudno kadi nga iwarasmo ti nalinteg a kadua ti nadangkes?
<sup class="mr-px" id="24">24</sup>Ipapantayo nga adda limapulo a nalinteg iti uneg ti siudad. Iwasmo kadi ngarud ti lugar ket saanmo nga ispalen para kadagiti limapulo a nalinteg nga adda iti dayta?
<sup class="mr-px" id="25">25</sup>Adayo koma kadakayo ti panangaramid iti kasta a banag, ti panangpapatay iti nalinteg a kadua ti nadangkes, tapno ti nalinteg agbalin a kas iti nadangkes! Adayo dayta kenka! Saan kadi nga aramiden ti Ukom ti intero a daga ti nalinteg?”
<sup class="mr-px" id="26">26</sup>Ket kinuna ti Apo, “No makasarakak idiay Sodoma iti limapulo a nalinteg iti siudad, ispalenko ti intero a lugar maigapu kadakuada.”</p>
<p class="indent-8"><sup class="mr-px" id="27">27</sup>Simmungbat ni Abraham ket kinunana, “Kitaem, inkeddengko ti makisarita iti Apo, siak a tapok ken dapo laeng.
<sup class="mr-px" id="28">28</sup>Ipapantayo nga agkurang ti lima kadagiti limapulo a nalinteg. Dadaelenyo kadi ti intero a siudad gapu iti kinakurang ti lima?” Ket kinunana, “Saanko a dadaelen no makasarakak iti uppat a pulo ket lima sadiay.”
<sup class="mr-px" id="29">29</sup>Nagsao manen kenkuana ket kinunana, “Ipapantayo nga uppat a pulo ti masarakan sadiay.” Insungbatna, “Gapu iti uppat a pulo diakto aramiden.”
<sup class="mr-px" id="30">30</sup>Kalpasanna, kinunana, “O, saan koma nga agpungtot ti Apo, ket agsaoak. Ipapantayo a tallopulo ti masarakan sadiay.” Insungbatna, “Saanko nga aramiden, no makasarakak iti tallopulo sadiay.”
<sup class="mr-px" id="31">31</sup>Kinunana, “Adtoy, inkeddengko ti makisarita iti Apo. Ipapantayon a duapulo ti masarakan sadiay.” Insungbatna, “Gapu iti duapulo diakto dadaelen.”
<sup class="mr-px" id="32">32</sup>Kalpasanna, kinunana, “O, saan koma nga agpungtot ti Apo, ket agsaoakto manen ngem daytoy iti maminsan. Ipapantayon a sangapulo ti masarakan sadiay.” Insungbatna, “Gapu iti sangapulo diakto dadaelen.”
<sup class="mr-px" id="33">33</sup>Ket napan ti Apo idi nalpasna ti pannakisaritana ken Abraham, ket nagsubli ni Abraham iti lugarna.</p>
</div>"""
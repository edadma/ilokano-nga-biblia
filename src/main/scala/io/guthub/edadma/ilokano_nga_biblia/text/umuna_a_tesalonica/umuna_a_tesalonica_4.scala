package io.guthub.edadma.ilokano_nga_biblia.text.umuna_a_tesalonica

val umuna_a_tesalonica_4 =
"""<div class="prose prose-h1:font-quintessential prose-h1:font-normal prose-h1:text-gray-600 dark:prose-h1:text-gray-400 prose-h2:text-gray-600 dark:prose-h2:text-gray-400 prose-h3:text-gray-600 dark:prose-h3:text-gray-400 $size prose-p:text-gray-600 dark:prose-p:text-gray-400 prose-p:m-0 prose-p:leading-normal">
<h2>Kapitulo 4</h2>
<h3>Biag a Makaay-ayo iti Dios</h3>
<p class=""><sup class="mr-px" id="1">1</sup>Kamaudiananna, ngarud, kakabsat, dawaten ken idagadagmi kadakayo ken Apo Jesus, a kas iti panangawatyo kadakami no kasano ti rumbeng a pannagna ken panangay-ayo iti Dios, kas iti ar-aramidenyo, nga ad-adda nga aramidenyo dayta.
<sup class="mr-px" id="2">2</sup>Ta ammoyo no ania dagiti bilin nga intedmi kadakayo babaen ken Apo Jesus.
<sup class="mr-px" id="3">3</sup>Ta daytoy ti pagayatan ti Dios, ti pannakasantipikaryo: adaywanyo ti seksual nga imoralidad;
<sup class="mr-px" id="4">4</sup>tapno tunggal maysa kadakayo ammona no kasano a kontrolen ti bukodna a bagi iti kinasanto ken dayaw,
<sup class="mr-px" id="5">5</sup>saan nga iti panaggartem iti derrep a kas kadagiti Gentil a di makaam-ammo iti Dios;
<sup class="mr-px" id="6">6</sup>nga awan ti siasinoman a mangsalungasing ken mangdangran iti kabsatna iti daytoy a banag, agsipud ta ti Apo ket manangibales kadagitoy amin a banag, kas imbagami kadakayo idi nasaksakbay ken sipapasnek a pinakdaaranmi kadakayo.
<sup class="mr-px" id="7">7</sup>Ta saannatayo nga inayaban ti Dios gapu iti kinarugit, no di ket iti kinasanto.
<sup class="mr-px" id="8">8</sup>Ngarud, siasinoman a di mangikankano iti daytoy, saanna nga ikankano ti tao no di ket ti Dios, a mangted kadakayo iti Espiritu Santona.</p>
<p class="indent-8"><sup class="mr-px" id="9">9</sup>Ita maipapan iti nainkabsatan nga ayat saanyo a kasapulan ti asinoman nga agsurat kadakayo, ta insurokayo a mismo ti Dios nga agiinnayat,
<sup class="mr-px" id="10">10</sup>ta pudno a kasta ti ar-aramidenyo kadagiti amin a kakabsat iti intero a Macedonia. Ngem idagadagmi kadakayo, kakabsat, nga ad-adda nga aramidenyo daytoy,
<sup class="mr-px" id="11">11</sup>ken tarigagayanyo ti agbiag a siuulimek, ken panunotenyo dagiti bukodyo nga aramid, ken agtrabahokayo babaen kadagiti imayo, kas imbilinmi kadakayo,
<sup class="mr-px" id="12">12</sup>tapno magnakayo a siuumiso iti sangoanan dagiti taga ruar ken awan ti agpannuray iti asinoman.</p>
<h3>Ti Yaay ti Apo</h3>
<p class=""><sup class="mr-px" id="13">13</sup>Ngem saanmi a kayat a saankayo a makaammo, kakabsat, maipapan kadagiti matmaturog, tapno saankayo nga agladingit a kas iti ar-aramiden ti dadduma nga awanan namnama.
<sup class="mr-px" id="14">14</sup>Gapu ta patientayo a natay ken nagungar ni Jesus, kasta met, babaen ken Jesus, ikuyogto ti Dios dagiti naturog.
<sup class="mr-px" id="15">15</sup>Ta daytoy ipakaammomi kadakayo babaen ti sao manipud iti Apo, a datayo a sibibiag, a nabati agingga iti yaay ti Apo, saantayo nga umun-una ngem dagidiay naturog.
<sup class="mr-px" id="16">16</sup>Ta bumabanto ti Apo a mismo manipud langit buyogen ti ikkis ti bilin, buyogen ti timek ti maysa nga arkanghel, ken buyogen ti uni ti trumpeta ti Dios. Ket agungarto nga umuna dagiti natay ken Cristo.
<sup class="mr-px" id="17">17</sup>Kalpasanna, datayo a sibibiag, a nabati, maipangatotayo a kaduada kadagiti ulep tapno sabtentayo ti Apo iti tangatang, ket iti kasta kanayontayo a kadua ti Apo.
<sup class="mr-px" id="18">18</sup>Ngarud, agpipinnaregtakayo babaen kadagitoy a sasao.</p>
</div>"""
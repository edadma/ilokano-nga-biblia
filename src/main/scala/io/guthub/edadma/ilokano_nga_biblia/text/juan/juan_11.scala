package io.guthub.edadma.ilokano_nga_biblia.text.juan

val juan_11 =
"""<div class="prose prose-h1:font-fondamento prose-h1:font-normal prose-h1:text-gray-600 dark:prose-h1:text-gray-400 prose-h2:text-gray-600 dark:prose-h2:text-gray-400 prose-h3:text-gray-600 dark:prose-h3:text-gray-400 prose-p:text-gray-600 dark:prose-p:text-gray-400 prose-p:m-0">
<h2>Kapitulo 11</h2>
<h3>Ti Ipapatay ni Lazaro</h3>
<p class="">"<sup id="1">1</sup>Nasakit ti maysa a lalaki, ni Lazaro a taga Betania, iti purok ni Maria ken ti kabsatna a ni Marta.
"<sup id="2">2</sup>Ni Maria ti nangpulot iti Apo iti sapsapo ken nangpunas kadagiti sakana babaen ti buokna, a ti kabsatna a ni Lazaro ket masakit.
"<sup id="3">3</sup>Gapuna, nangibaon dagiti kakabsat a babbai kenkuana, a kunkunada, “Apo, ti ay-ayatem ket masakit.”
"<sup id="4">4</sup>Ngem idi nangngeg ni Jesus kinunana, “Saan nga agtungpal iti ipapatay daytoy a sakit. Maipaay dayta iti dayag ti Dios, tapno maidaydayaw ti Anak ti Dios babaen iti dayta.”</p>
<p class="indent-8">"<sup id="5">5</sup>Ita, ay-ayaten ni Jesus da Marta ken ti kabsatna a babai ken ni Lazaro.
"<sup id="6">6</sup>Gapuna, idi nadamagna a masakit ni Lazaro, nagnaed pay iti dua nga aldaw iti ayanna.
"<sup id="7">7</sup>Kalpasanna, kinunana kadagiti adalan, “Mapantayo manen idiay Judea.”
"<sup id="8">8</sup>Kinuna dagiti adalan kenkuana, “Maestro, sapsapulenka ita dagiti Judio a bato, ket mapanka kadi manen sadiay?”
"<sup id="9">9</sup>Insungbat ni Jesus, “Saan aya nga adda sangapulo ket dua nga oras iti aldaw? No siasinoman a magna iti aldaw, saan a maitibkol, agsipud ta makitana ti lawag daytoy a lubong.
"<sup id="10">10</sup>Ngem no siasinoman a magna iti rabii, maitibkol, agsipud ta awan kenkuana ti lawag.”
"<sup id="11">11</sup>Kalpasan ti panangisaona kadagitoy, kinunana kadakuada, “Nakaturog ni Lazaro a gayyemtayo, ngem innak riingen.”
"<sup id="12">12</sup>Kinuna dagiti adalan kenkuana, “Apo, no nakaturog, umimbag.”
"<sup id="13">13</sup>Ita, nagsao ni Jesus maipapan iti ipapatayna, ngem impagarupda a kayatna a sawen ti panaginana iti turog.
"<sup id="14">14</sup>Kalpasanna, nalawag nga imbaga ni Jesus kadakuada, “Natayen ni Lazaro,
"<sup id="15">15</sup>ket gapu kadakayo maragsakanak ta awanak sadiay, tapno mamatikayo. Ngem mapantayo kenkuana.”
"<sup id="16">16</sup>Gapuna, kinuna ni Tomas a naawagan iti Singin kadagiti padana nga adalan, “Mapantayo met tapno mataytayo a kaduana.”</p>
<h3>Siak ti Panagungar ken ti Biag</h3>
<p class="">"<sup id="17">17</sup>Idi immay ni Jesus, nasarakanna nga uppat nga aldawen nga adda ni Lazaro iti tanem.
"<sup id="18">18</sup>Asideg ti Betania iti Jerusalem, agarup dua a milia ti kaadayona,
"<sup id="19">19</sup>ket adu kadagiti Judio ti immay kada Marta ken Maria tapno liwliwaenda ida maipapan iti kabsatda.
"<sup id="20">20</sup>Gapuna idi nadamag ni Marta nga umay ni Jesus, napanna sinabat, ngem nagtalinaed ni Maria a nakatugaw iti balay.
"<sup id="21">21</sup>Kinuna ni Marta ken ni Jesus, “Apo, no addaka koma ditoy, saan koma a natay ti kabsatko.
"<sup id="22">22</sup>Ngem uray ita ammok nga aniaman a dawatenyo iti Dios, ited kadakayo ti Dios.”
"<sup id="23">23</sup>Kinuna ni Jesus kenkuana, “Agungarto ti kabsatmo.”
"<sup id="24">24</sup>Kinuna ni Marta kenkuana, “Ammok nga agungarto inton panagungar iti maudi nga aldaw.”
"<sup id="25">25</sup>Kinuna ni Jesus kenkuana, “Siak ti panagungar ken ti biag. Siasinoman a mamati kaniak, nupay matay, agbiagto pay laeng,
"<sup id="26">26</sup>ket ti tunggal maysa nga agbiag ken mamati kaniak ket saan a pulos a matay. Mamatika kadi iti daytoy?”
"<sup id="27">27</sup>Kinunana kenkuana, “Wen, Apo; Mamatiak a sika ti Cristo, ti Anak ti Dios, nga umay ditoy lubong.”</p>
<h3>Agsangit ni Jesus</h3>
<p class="">"<sup id="28">28</sup>Idi naibagana daytoy, napan inayabanna ni Maria a kabsatna, ket kinunana iti pribado, “Adda ditoy ti Mannursuro ket awagannaka.”
"<sup id="29">29</sup>Ket idi nangngegna daytoy, timmakder a dagus ket napan kenkuana.
"<sup id="30">30</sup>Ita saan pay a dimteng ni Jesus iti purok, ngem adda pay laeng iti lugar a sinabat ni Marta.
"<sup id="31">31</sup>Idi nakita dagiti Judio a kaduana iti balay, a mangliwliwa kenkuana, a dagus a bumangon ken rimmuar ni Maria, simmurotda kenkuana, nga impagarupda nga isu ket mapan iti tanem tapno agsangit sadiay.
"<sup id="32">32</sup>Idi dimteng ni Maria iti ayan ni Jesus ket nakitana, nagruknoy iti sakana, a kunkunana kenkuana, “Apo, no addaka koma ditoy, saan koma a natay ti kabsatko.”
"<sup id="33">33</sup>Idi nakita ni Jesus nga agsangsangit ken agsangsangit met dagiti Judio a nakikuyog kenkuana, natignay unay ti espirituna ken nariribukan unay.
"<sup id="34">34</sup>Ket kinunana, “Sadino ti nangikabilanyo kenkuana?” Kinunada kenkuana, “Apo, umayka ket kitaem.”
"<sup id="35">35</sup>Nagsangit ni Jesus.
"<sup id="36">36</sup>Gapuna kinuna dagiti Judio, “Kitaenyo no kasano ti panagayatna kenkuana!”
"<sup id="37">37</sup>Ngem kinuna ti dadduma kadakuada, “Saan aya a ti nanglukat kadagiti mata ti bulsek ket saan met a makalapped iti ipapatay daytoy a tao?”</p>
<h3>Pinagungar ni Jesus ni Lazaro</h3>
<p class="">"<sup id="38">38</sup>Kalpasanna, natignay manen ni Jesus iti tanem. Maysa dayta a kueba, ket adda bato a maibusor iti dayta.
"<sup id="39">39</sup>Kinuna ni Jesus, “Ikkatenyo ti bato.” Kinuna kenkuana ni Marta a kabsat ti natay a lalaki, “Apo, iti daytoy a tiempo addanto angot, ta uppat nga aldawen a natayen.”
"<sup id="40">40</sup>Kinuna ni Jesus kenkuana, “Diak kadi imbaga kenka a no mamatika, makitam ti dayag ti Dios?”
"<sup id="41">41</sup>Gapuna inikkatda ti bato. Ket intangad ni Jesus dagiti matana ket kinunana, “Ama, agyamanak kenka ta nangngegnak.
"<sup id="42">42</sup>Ammok a kanayon a dumngegkayo kaniak, ngem imbagak daytoy gapu kadagiti tattao nga agtaktakder iti aglawlaw, tapno patienda nga imbaonnak.”
"<sup id="43">43</sup>Idi naibagana dagitoy, impukkawna iti napigsa a timek, “Lazaro, rummuarka.”
"<sup id="44">44</sup>Rimmuar ti lalaki a natay, a dagiti imana ken sakana ket nagalutan iti lienso, ken ti rupana ket nabalkot iti lupot. Kinuna ni Jesus kadakuada, “Ukkatenyo, ket palubosanyo.”</p>
</div>"""
package io.guthub.edadma.ilokano_nga_biblia.text.genesis

val genesis_17 =
"""<div class="prose prose-h1:font-fondamento prose-h1:font-normal prose-h1:text-gray-600 dark:prose-h1:text-gray-400 prose-h2:text-gray-600 dark:prose-h2:text-gray-400 prose-h3:text-gray-600 dark:prose-h3:text-gray-400 $size prose-p:text-gray-600 dark:prose-p:text-gray-400 prose-p:m-0 prose-p:leading-normal">
<h2>Kapitulo 17</h2>
<h3>Abraham ken ti Tulag ti Panagkugit</h3>
<p class=""><sup class="mr-px" id="1">1</sup>Idi agtawen ni Abram iti siam a pulo ket siam, nagparang ti Apo ken Abram ket kinunana kenkuana, “Siak ti Dios a Mannakabalin-amin; magnaka iti sanguanak, ket agbalinka nga awan pakababalawanna,
<sup class="mr-px" id="2">2</sup>tapno makaaramidak iti tulagko iti nagbaetanmi kenka, ket mabalinko paaduennakayo iti kasta unay.”
<sup class="mr-px" id="3">3</sup>Kalpasanna, nagrukob ni Abram. Ket kinuna ti Dios kenkuana,
<sup class="mr-px" id="4">4</sup>“Kitaem, adda kenka ti tulagko, ket agbalinkanto nga ama ti adu a nasion.
<sup class="mr-px" id="5">5</sup>Saanton a maawagan iti Abram ti naganmo, no di ket Abraham ti naganmo, ta pinagbalinka nga ama ti adu a nasion.
<sup class="mr-px" id="6">6</sup>Pagbalinenkanto iti nalabes a panagbunga, ket pagbalinenkayto a nasion, ket agtaudto dagiti ari manipud kadakayo.
<sup class="mr-px" id="7">7</sup>Ket ipasdekkonto ti tulagko iti nagbaetanmi kenka ken dagiti kaputotam a sumaruno kenka iti intero a kaputotanda para iti agnanayon a tulag, tapno agbalinak a Dios kenka ken kadagiti kaputotmo a sumaruno kenka.
<sup class="mr-px" id="8">8</sup>Ket itedkonto kenka ken kadagiti kaputotam a sumaruno kenka ti daga a pagnanaedam, ti intero a daga ti Canaan, kas agnanayon a sanikua, ket siakto ti Diosda.”</p>
<p class="indent-8"><sup class="mr-px" id="9">9</sup>Kinuna ti Dios ken Abraham, “No maipapan kenka, salimetmetam ti tulagko, sika ken dagiti kaputotam a sumaruno kenka iti amin a kaputotanda.
<sup class="mr-px" id="10">10</sup>Daytoy ti tulagko, a salimetmetam, iti nagbaetanmi kenka ken dagiti annakmo a sumaruno kenka: Makugit ti tunggal lalaki kadakayo.
<sup class="mr-px" id="11">11</sup>Masapul a makugitkayo iti lasag dagiti kudilyo, ket agbalinto a pagilasinan ti tulag iti nagbaetanmi kadakayo.
<sup class="mr-px" id="12">12</sup>Makugit ti walo nga aldaw kadakayo. Tunggal lalaki iti intero a kaputotam, nayanak man iti balaymo wenno ginatang babaen ti kuartam manipud iti asinoman a ganggannaet a saan a kaputotam,
<sup class="mr-px" id="13">13</sup>agpadpada ti nayanak iti balaymo ken daydiay nagatang babaen ti kuartam, sigurado a makugit. Kasta met ti tulagko iti lasagmo nga agnanayon a tulag.
<sup class="mr-px" id="14">14</sup>Siasinoman a di nakugit a lalaki a saan a nakugit iti lasag ti kudilna ket maputed iti ilina; sinalungasingna ti tulagko.”</p>
<h3>Naikari ti Panakaipasngay ni Isaac</h3>
<p class=""><sup class="mr-px" id="15">15</sup>Kinuna ti Dios ken Abraham, “No maipapan ken Sarai nga asawam, saanmo nga awagan iti Sarai, no di ket Sara ti naganna.
<sup class="mr-px" id="16">16</sup>Benditokto isuna, ket ad-adda pay, ited kenka ti anak a lalaki babaen kenkuana. Benditokto isuna, ket agbalinto a nasion; agtaudto kenkuana dagiti ar-ari dagiti ili.”
<sup class="mr-px" id="17">17</sup>Kalpasanna, nagrukob ni Abraham ket nagkatawa ket kinunana iti bagina, “Mayanak kadi ti maysa nga ubing iti maysa a lalaki nga agtawen iti sangagasut? Adda kadi anak ni Sara nga agtawen iti siam a pulo?”
<sup class="mr-px" id="18">18</sup>Ket kinuna ni Abraham iti Dios, “Ay koma agbiag ni Ismael iti sanguanam!”
<sup class="mr-px" id="19">19</sup>Kinuna ti Dios, “Saan, no di ket ni Sara nga asawam ket mangipasngayto kenka iti anak a lalaki, ket awagannanto ti naganna iti Isaac. Ipatakderko ti tulagko kenkuana kas agnanayon a tulag para kadagiti kaputotanna.
<sup class="mr-px" id="20">20</sup>No maipapan ken Ismael, nangngegka; adtoy, binendisionak isuna ket pagbalinekto a nabunga ken paaduekto iti kasta unay. Isunto ti ama ti sangapulo ket dua a prinsipe, ket pagbalinekto isuna a maysa a naindaklan a nasion.
<sup class="mr-px" id="21">21</sup>Ngem ipasdekkonto ti tulagko ken Isaac, nga ipasngay ni Sara kenka iti daytoy a tiempo inton sumaruno a tawen.”</p>
<p class="indent-8"><sup class="mr-px" id="22">22</sup>Idi nalpasna ti pannakisaritana kenkuana, simmang-at ti Dios manipud ken Abraham.
<sup class="mr-px" id="23">23</sup>Kalpasanna, innala ni Abraham ni Ismael nga anakna ken dagiti amin a nayanak iti balayna wenno gimmatang babaen ti kuartana, tunggal lalaki kadagiti lallaki iti balay ni Abraham, ket inkugitna ti lasag dagiti kudilda iti dayta met laeng nga aldaw, kas kinuna ti Dios kenkuana.
<sup class="mr-px" id="24">24</sup>Siam a pulo ket siam ti tawen ni Abraham idi nakugit iti lasag ti kudilna.
<sup class="mr-px" id="25">25</sup>Sangapulo ket tallo ti tawen ni Ismael nga anakna idi nakugit iti lasag ti kudilna.
<sup class="mr-px" id="26">26</sup>Iti dayta met la nga aldaw nakugit da Abraham ken ti anakna nga Ismael.
<sup class="mr-px" id="27">27</sup>Ket amin a lallaki iti balayna, dagidiay nayanak iti balay ken dagidiay nagatang iti kuarta manipud iti ganggannaet, nakugitda a kaduana.</p>
</div>"""
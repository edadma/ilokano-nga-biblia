package io.guthub.edadma.ilokano_nga_biblia.text.apocalipsis

val apocalipsis_21 =
"""<div class="prose prose-h1:font-fondamento prose-h1:font-normal prose-h1:text-gray-600 dark:prose-h1:text-gray-400 prose-h2:text-gray-600 dark:prose-h2:text-gray-400 prose-h3:text-gray-600 dark:prose-h3:text-gray-400 $size prose-p:text-gray-600 dark:prose-p:text-gray-400 prose-p:m-0 prose-p:leading-normal">
<h2>Kapitulo 21</h2>
<h3>Ti Baro a Langit ken ti Baro a Daga</h3>
<p class=""><sup class="mr-px" id="1">1</sup>Kalpasanna, nakitak ti baro a langit ken baro a daga, ta naglabasen ti immuna a langit ken ti immuna a daga, ket awanen ti baybay.
<sup class="mr-px" id="2">2</sup>Ket nakitak ti nasantuan a siudad, ti baro a Jerusalem, a bumabbaba manipud langit manipud iti Dios, a naisagana a kas nobia a naarkosan para iti asawana.
<sup class="mr-px" id="3">3</sup>Ket nangngegko ti napigsa a timek manipud iti trono a kunkunana, “Adtoy, ti pagnaedan ti Dios adda iti tao. Makipagnaedto kadakuada, ket agbalindanto nga ilina, ket ti Dios a mismo makikadua kadakuada kas Diosda.
<sup class="mr-px" id="4">4</sup>Punasanto ti tunggal lua kadagiti matada, ket awanton ti ipapatay, ken saanton addanto panagleddaang, wenno panagsangit, wenno ut-ot, ta naglabasen dagiti immun-una a bambanag.”</p>
<p class="indent-8"><sup class="mr-px" id="5">5</sup>Kinuna ti nakatugaw iti trono, “Adtoy, aramidek a baro ti amin a bambanag.” Kasta met a kinunana, “Isuratmo daytoy, ta mapagtalkan ken pudno dagitoy a sasao.”
<sup class="mr-px" id="6">6</sup>Ket kinunana kaniak, “Naaramiden! Siak ti Alpha ken ti Omega, ti pangrugian ken ti panungpalan. Kadagiti mawaw itedko manipud iti ubbog ti danum ti biag nga awan ti bayad.
<sup class="mr-px" id="7">7</sup>Daydiay mangparmek maaddaanto iti daytoy a tawid, ket siakto ti Diosna ket isunto ti anakko.
<sup class="mr-px" id="8">8</sup>Ngem no maipapan kadagiti takrot, awan pammati, makarimon, kas kadagiti mammapatay, seksual nga imoral, mangkukulam, managdaydayaw kadagiti didiosen, ken amin nga ulbod, ti bingayda ket addanto iti danaw a sumsumged iti apuy ken asupre, nga isu ti maikadua nga ipapatay.”</p>
<h3>Ti Baro a Jerusalem</h3>
<p class=""><sup class="mr-px" id="9">9</sup>Idin immay ti maysa kadagiti pito nga anghel nga addaan iti pito a malukong a napno iti pito a maudi a saplit ket nagsao kaniak, a kunkunana, “Umayka, ipakitak kenka ti Nobia, ti asawa ti Kordero.”
<sup class="mr-px" id="10">10</sup>Ket impannak iti Espiritu iti dakkel ken nangato a bantay, ket impakitana kaniak ti nasantuan a siudad a Jerusalem a bumabbaba manipud langit manipud iti Dios,
<sup class="mr-px" id="11">11</sup>nga addaan iti dayag ti Dios, ti kinaraniagna kas iti manmano unay nga alahas, kas iti jaspe, nalawag a kas kristal.
<sup class="mr-px" id="12">12</sup>Addaan dayta iti dakkel, nangato a pader, nga addaan sangapulo ket dua a ruangan, ken kadagiti ruangan sangapulo ket dua nga anghel, ken kadagiti ruangan naikitikit ti nagan ti sangapulo ket dua a tribu ti annak ti Israel—
<sup class="mr-px" id="13">13</sup>iti daya tallo a ruangan, iti amianan tallo a ruangan , iti abagatan tallo a ruangan, ken iti laud tallo a ruangan.
<sup class="mr-px" id="14">14</sup>Ket ti pader ti siudad addaan iti sangapulo ket dua a pundasion, ket adda kadagitoy ti sangapulo ket dua a nagan dagiti sangapulo ket dua nga apostol ti Kordero.</p>
<p class="indent-8"><sup class="mr-px" id="15">15</sup>Ket ti nakisarita kaniak ket addaan iti baston a balitok a pangrukod iti siudad ken dagiti ruangan ken paderna.
<sup class="mr-px" id="16">16</sup>Ti siudad ket uppat a kuadrado, ti kaatiddogna ket isu met laeng ti kaakabana. Ket rinukodna ti siudad babaen ti sarukodna, 12,000 nga estadio. Agpapada ti kaatiddog ken kalawa ken kangatona.
<sup class="mr-px" id="17">17</sup>Rinukodna met ti paderna, 144 a kasiko babaen ti rukod ti tao, a rukod met ti anghel.
<sup class="mr-px" id="18">18</sup>Nabangon ti pader iti jaspe, idinto ta puro a balitok ti siudad, kas iti nalawag a sarming.
<sup class="mr-px" id="19">19</sup>Naarkosan dagiti pundasion ti pader ti siudad iti tunggal kita ti alahas. Ti umuna ket jaspe, ti maikadua a safiro, ti maikatlo nga agate, ti maikapat nga esmeralda,
<sup class="mr-px" id="20">20</sup>ti maikalima nga onix, ti maikanem a carnelia, ti maikapito a crisolite, ti maikawalo a beril, ti maikasiam a topasio, ti maikasangapulo a crisoprase, ti maikasangapulo ket maysa a jacinto, ti maikasangapulo ket dua nga amatista.
<sup class="mr-px" id="21">21</sup>Ket ti sangapulo ket dua a ruangan ket sangapulo ket dua a perlas, tunggal maysa kadagiti ruangan ket naaramid iti maymaysa a perlas, ken ti kalsada ti siudad ket puro a balitok, a kas iti nalawag a sarming.</p>
<p class="indent-8"><sup class="mr-px" id="22">22</sup>Ket awan ti nakitak a templo iti siudad, ta ti templona isu ti Apo a Mannakabalin-amin ken ti Kordero.
<sup class="mr-px" id="23">23</sup>Ket saan a kasapulan ti siudad ti init wenno bulan a mangsilnag iti dayta, ta ti dayag ti Dios ti mangsilnag kenkuana, ket ti lamparana isu ti Kordero.
<sup class="mr-px" id="24">24</sup>Babaen ti lawagna magna dagiti nasion, ket dagiti ari ti daga iyegdanto ti dayagda iti dayta,
<sup class="mr-px" id="25">25</sup>ket dagiti ruanganna saanto a pulos a mairikep iti aldaw—ket awanto ti rabii sadiay.
<sup class="mr-px" id="26">26</sup>Iyegdanto iti dayta ti dayag ken dayaw dagiti nasion.
<sup class="mr-px" id="27">27</sup>Ngem awanto ti aniaman a narugit a sumrek iti dayta, wenno ti asinoman nga agar-aramid iti makarimon wenno ulbod, no di ket dagidiay laeng naisurat iti libro ti biag ti Kordero.</p>
</div>"""